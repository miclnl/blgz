---
title: "Bedrijfsarts, wat heb je eraan: Bij ziekte"
author: Zelfstandig Gezond
description: Deel 1 - Wat heb je aan een bedrijfsarts bij ziekte
date: 2021-05-08T18:16:02.496Z
lastmod: 2021-05-08T18:16:02.523Z
resources:
  - name: cover
    src: doctor-patient.jpg
    title: De dokter geeft een hand aan een patiënt
    params:
     stretch: cover
     credits: Foto door ijeab (www.freepik.com)
categories:
  - Bedrijfsgeneeskunde
tags:
  - Bedrijfsarts
  - Poortwachter
  - Procedure
  - Ziekte
comments: true
---
**Veel mensen denken dat als de werkgever de bedrijfsarts betaalt, deze ook bepaalt wat er gebeurd bij ziekte. Dat is niet zo! Voor de werkgever en werknemer is het belangrijk dat iemand beter wordt. De bedrijfsarts helpt daarbij door op medisch gebied te adviseren. Voor zowel werkgever als werknemer zorgt dit dat de kosten door ziekte zo laag mogelijk is. Hoe zit dat als de werkgever ook de werknemer is?**
<!-- more -->

## Het traject van ziekte
Van zowel de werkgever als de werknemer wordt verwacht dat ze alles doen om ervoor te zorgen dat de werknemer weer zo snel mogelijk weer beter gemeld kan worden. Om die reden gaat de zieke werknemer naar de huisarts, specialist of andere hulpverlener en betaalt de werkgever een deel van het salaris door tijdens ziekte; zodat dat niet óók nog een probleem wordt.

In de tussentijd gaat het hopelijk beter met de zieke en kan deze misschien al iets van werk gaan doen, het "re-integreren". Niet alleen fijn voor de werkgever en werknemer, maar ook een verplichting vanuit de wet *([zie 'Werkwijzer Poortwachter']({{< ref "#bronnen" >}}))*.

## De bedrijfsarts is er voor de werkgever
De werkgever begrijpt alleen soms helemaal niets van 'ziekte'. Ook is het erg persoonlijke informatie voor de werknemer. Een werkgever mag het zelfs helemaal niet weten wat er aan de hand is en heeft alleen recht op praktische informatie! *([zie 'De zieke werknemer']({{< ref "#bronnen" >}}))*

Hoe moet deze dan weten:
* hoe lang een werknemer weg blijft - *een griepje of een lange behandeling*,
* of deze werknemers iets bijzonders nodig - *een zit/sta-bureau bij rugklachten*,
* of wat de werknemer nog wél kan doen - *administratie bij een timmerman*.

Daarvoor is de bedrijfsarts! Het is een persoon met medische kennis, een arts, die weet wat van belang is bij het werk en bij het bedrijf. De bedrijfsarts begrijpt wat er medisch aan de hand is en kan nuttig advies geven aan het bedrijf. Zo kan een zieke werknemer toch nog iets terugdoen voor het salaris dat deze ontvangt.

> Bedrijfsarts: een persoon met medische kennis, een arts, die weet wat van belang is bij het werk en bij het bedrijf. 

Ook verplicht {{< abbr text="de Arbeidsomstandighedenwet" title="Arbeidsomstandighedenwet Artikel 14 lid 2" >}} bedrijven om een bedrijfsarts in te schakelen bij ziekte.. Niet helemaal onbelangrijk natuurlijk.

## De bedrijfsarts is er voor de zieke werknemer
Ook de werknemer krijgt adviezen van de bedrijfsarts. Soms is dit een behandeling die goed kan werken ,een verwijzing naar een expert (een specialist, coach of andere begeleider) maar meestal is het in de vorm van mogelijkheden.

De bedrijfsarts heeft hierin drie rollen;
1. Zorgen dat de behandeling of begeleiding zo goed mogelijk is; aanmodderen tegengaan en meedenken met de andere zorgverleners.
2. Handvatten aanreiken zodat het ook privé beter gaat.
3. Begeleiding naar het weer aan het werk gaan.

Om hierin te helpen is het van groot belang dat de situatie duidelijk is. In welke situatie zit iemand? Wat heeft iemand nu nodig? Wat heeft iemand nodig op de lange termijn? Ik zie het eerste gesprek daarom het meest belangrijke. Het zorgt ervoor dat ik dit beeld heb en daarop kan adviseren. Het actief meedenken van de bedrijfsarts zorgt voor een zo passend mogelijk ziektetraject, maatwerk genoemd.

> In welke situatie zit iemand? Wat heeft iemand nu nodig? Wat heeft iemand nodig op de lange termijn?

Vaak weet de zieke werknemer zelf ook goed wat er speelt en wat er nodig is. De bedrijfsarts is er dan om mee te sparren. Op andere momenten zal de bedrijfsarts wat meer op de voorgrond treden. Uiteindelijk is voor iedereen het doel hetzelfde: het beter worden van de zieke persoon.

Zo blijft de werknemer (tevreden) werken en salaris ontvangen, zo hoeft de Nederlandse Staat geen geld uit te keren in de ziektewet, zo hoeven verzekeraars minder geld te betalen voor behandelingen en zo hoeft de werkgever geen salaris te betalen aan iemand die eigenlijk geen werk doet..

## De bedrijfsarts is er niet voor de ZZP
Hoe zit het dan met een zelfstandige ondernemer? Nou, die worden **niet ziek**. Dat is onzin natuurlijk.  Hoe kleiner het bedrijf, hoe meer last het bedrijf heeft als er iemand wegvalt door ziekte en helaas staat de zelfstandige er alleen voor.

> Hoe kleiner het bedrijf, hoe meer last het bedrijf heeft als er iemand wegvalt door ziekte en helaas staat de zelfstandige er alleen voor.

Een zelfstandige wordt door ziekte twee keer geraakt: als werknemer én als werkgever. Er zijn minder inkomsten op het moment dat er juist behoefte is aan stabiliteit. Het is daarom belangrijk dat deze zaken er wel zo snel mogelijk weer komen. 

De zelfstandige wendt zich dan tot de huisarts. De huisarts helpt de zelfstandige met de medische aandoening, maar de huisarts weet  eigenlijk niet zoveel af van werk en heeft de neiging om zich erbuiten te houden (Cornelis, 2016). Een specialist op het gebied het medische én werk zou ideaal zijn; een bedrijfsarts. 

## Waarom is er nog geen bedrijfsarts voor de ZZP
Er is op dit moment alleen nog niets geregeld voor zelfstandigen. Dat komt door geld.. Grotere bedrijven worden verplicht om een bedrijfsarts te regelen en er zijn zat arbodiensten die op maat pakketten kunnen leveren op basis van het aantal medewerkers. Zelfstandigen zijn voor een arbodienst alleen niet interessant.

De arbodiensten zijn gericht op massa; het liefst zo groot mogelijke klanten, zodat ze afkunnen met een *casemanager* per bedrijf en het kunnen koppelen met zo weinig mogelijk bedrijfsartsen. Deze kent het bedrijf (in meer of mindere mate) en kan dan adviseren bij ziekte. Dat systeem werkt bij zelfstandigen niet. Iedere zieke is een bedrijf op zich; geen enkele zelfstandige heeft namelijk dezelfde situatie en de verschillen zijn veel groter dan bij grotere bedrijven bij elkaar in een branche.

## Wat is er nodig
Er is en specialist nodig die goede adviezen kan geven aan individuen. Deze is er helaas nog niet. Ik probeer op dit blog me meer te richten op de zelfstandige; zodat deze niet in dit grote zwarte gat valt voor, tijdens en na ziekte.

In deze blogreeks ga ik verder uitweiden over de rol die een bedrijfsarts nu speelt en welke deze kan spelen bij een zelfstandige ondernemer.

In *Bedrijfsarts, wat heb je eraan: Deel 2 - vóór ziekte*,  schrijf ik over de rol die de bedrijfsarts heeft bij voorkomen van ziekte, preventie.

## Externe bronnen {#bronnen}
* [UWV - Werkwijzer Poortwachter](https://www.uwv.nl/werkgevers/brochures/werkwijzer-poortwachter.aspx)
* [Autoriteit Persoonsgegevens - De zieke werknemer](https://www.autoriteitpersoonsgegevens.nl/sites/default/files/atoms/files/beleidsregels_de_zieke_werknemer.pdf)
* Cornelis A. de Kock, Peter L. B. J. Lucassen, Laura Spinnewijn, J. André
Knottnerus, Peter C. Buijs, Romy Steenbeek & Antoine L. M. Lagro-Janssen (2016) **How do Dutch
GPs address work-related problems? A focus group study**, European Journal of General Practice,
22:3, 169-175, DOI: [10.1080/13814788.2016.1177507](https://doi.org/10.1080/13814788.2016.1177507)